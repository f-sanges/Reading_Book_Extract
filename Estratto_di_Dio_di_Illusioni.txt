Estratto di "Dio di Illusioni" di D. Tart
-----------------------------------------

I suoi studenti - se incarnavano in parte l'esito delle sue cure - spiccavano abbastanza e, pur diversi tra loro com'erano, condividevano una certa freddezza, un crudele, manierato fascino no del mondo moderno, spirante bensi' uno strano, gelido fiato provenienete da quello antico [...]


<<Perche' e' pericoloso ignorare l'esistenza dell'irrazionale. Piu' civilizzata e' una persona, piu' e' intelligente, piu' sara' repressa: e piu' necessitera' di un sistema per incanalare gli impulsi primitivi che si e' studiato cosi' tanto di uccidere. Altrimenti quelle potenti antiche forze si accumuleranno e diverranno di tale intensita' da liberarsi violentemente, con maggior violenza a causa dell'attesa, e avranno spesso tale vigore da spazzar via del tutto la volonta'.


I meccanismi cronologici della memoria sono un fatto interessante. Prima del fine settimana in campagna di cui si parla, i miei ricordi di quell'autunno sono lontani e sfocati: da allora in poi divengono chiari e piacevolmente nitidi. E' da li' che i manichini innaturali dei primi approcci si destano quali creature in carne e ossa.


Divenni esperto nel rendermi invisibile. Mi attardavo due ore a bere un caffe', quattro a mangiare un pasto, e la cameriera nemmeno se ne accorgeva. Benche' i custodi del Commons mi facessero sloggiare ogni sera all'orario di chiusura, dubito che si rendessero conto che si trattava sempre dello stesso ragazzo. Nei pomeriggi delle domeniche, celato nel mio manto di invisibilita', sedevo nell'infermeria, a volte per sei ore di seguito, a leggere tranquillamente qualche numero della rivista <<Yankee>> ("Raccogliere vongole a Cuttyhunk") o del <<Reader's Digest>> ("Dieci modi di alleviare quel doloraccio alla schiena"), senza che la mia presenza fosse minimamente notata dalle infermiere di turno, dal medico, dai compagni di sventura.
Ma, come l'uomo invisibile di H.G. Wells, scoprii che la mia capacita' aveva un prezzo: e cioe', in entrambi i nostri casi, una sorta di annebbiamento mentale. Sembrava che le persone non mi guardassero negli occhi, come se potessero camminarmi attraverso; le mie superstizioni cominciarono a trasformarsi in manie.


La notte, tremante sul pavimento, osservavo i fiocchi cadere in bell'ordine attraverso il buco del soffitto. Sulla soglia dello stordimento, mentre scivolavo rapidamente nel baratro dell'inconscio, qualcosa mi diceva all'ultimo istante che, se mi fossi addormentato, avrei potuto non svegliarmi piu': con uno sforzo, mi costringevo ad aprire gli occhi, e di colpo la colonna di neve, che si stagliava alta e luminosa nel suo angolo oscuro, mi appariva una bisbigliante, sorridente minaccia, un fluttuante angelo di morte.


Si fiondava nella vita guidato solo dall fioca luce dell'impulso e dell'abitudine, fiducioso che il suo corso non sarebbe stato interrotto da ostacoli troppo grandi da non poter essere atterrati dalla bruta forza d'inerzia.



<<E senon viene?>>
<<Se non viene, avremo perso solo tempo.>>
<<E se qualcuno di noi andasse con lui?>>
Scosse il capo. <<Ci ho gia' pensato, e non e' una buona idea: se si mette in trappola da solo - di sua volonta' - non ci sara' alcun modo di risalire a noi.>>
<<Se e se>> disse Francis, brusco. <<Mi sembra un po' campato in aria.>>
<<Non capisco che cosa non andava bene nel piano precedente.>>
<<Era troppo curato, se ne distingueva chiaramente il disegno.>>
<<Ma e' preferibile il disegno all'azzardo.>>
Henry spiano' sul tavolo con la palma della mano la mappa spiegazzata. <<Su questo sbagli>> disse. <<Se cerchiamo di preordinare gli eventi con troppa meticolosita', di arrivare cioe' al punto X per il cammino piu' logico, ne consegue che eesso potra' essere intercettato al punto X e seguito fino a noi. La ragione non sfugge a un occhio attento; ma la fortuna? E' invisibile, stravagante, celeste. Che cosa c'e' di meglio, dal nostro punto di vista, che permettere a Bunny di scegliere le circostanze della propria morte?>>


La scena fu dunque assai rapida: impossibile rallentare la moviola per tentare di analizzare i singoli fotogrammi. Vedo ora cio' che ho visto allora, l'attimo fuggente di un incidente in escursione: una pioggia di sassolini, le braccia mulinanti, una mano che cerca di aggrapparsi a un ramo e non ci riesce; una schiera di corvi terrorrizzati esplode gracchiando dai cespugli, scuri contro il cielo. Primo piano su Henry che si allontana dal ciglio del burrone. Poi la pellicola comincia a girare a vuoto nel proiettore, lo schermo ritorna nero. Consummatum est.


Cio' che non si puo' pensare non si puo' fare, diceva spesso Julian a lezione, esortandoci a mantenere un piu' rigoroso atteggiamento mentale, mentre ora la frase mi appare di un certo perverso peso sulla nostra storia.


<<Se sei preoccupato per qualcosa>> disse lui, mutando tono, <<hai mai cercato di pensare in un'altra lingua?>>
<<Come?>>
<<Ti rallenta, evita che i tuoi pensieri si stravolgano. Una buona regola in ogni circostanza. Oppure dovresti seguire l'esempio dei buddisti.>>


Khalepà tà kalà, La bellezza è severa
